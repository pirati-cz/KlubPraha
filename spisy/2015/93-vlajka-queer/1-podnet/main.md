---
prijemce: 
  nazev:    Hlavní město Praha
  dovetek:  Adriana Krnáčová, primátorka
  ulice:    Mariánské náměstí 2/2
  PSC:      11001
  mesto:    Praha 1
  DS:       48ia97h
styl:       pirati-klub
vase:
  znacka:   
  den:
nase:
  znacka:   ZK Pha 93/2015
  misto:    Praha
vec:        Podnět zastupitele hl. m. Prahy k vyvěšení duhové vlajky 
vyrizuje:   
  jmeno:    Jakub Michálek
  telefon:  +420 775 978 550
  ds:       4memzkm
  mail:     jakub.michalek@praha.eu
---


Vážená paní primátorko,

Prahou dne 15. 8. 2015 projde průvod **Prague Pride** zaměřený na LGBT tématiku.
Tématem letošního, již 5. ročníku, je motto: *Stejně jsme všichni teplí*.
Festival má za cíl upozorňovat na to, co je pro lidi společné, bez ohledu
na sexuální orientaci. Pochod je jen jednou z částí festivalu.

V souladu s § 51 odst. 3 písm. b) zákona č. 131/2000 Sb., o hlavním městě Praze, 
ve znění pozdějších předpisů, Vám zasílám následující podnět:

Navrhuji, aby Hlavní město Praha podpořilo konání festivalu vyvěšením duhové vlajky
na budovách Magistrátu hl. m. Prahy v Jungmannově ulici a na Nové radnici.
Je třeba si uvědomit, že vyvěšení duhové vlajky je rovněž signál pro zaměstnance, 
že hlavní město Praha je zaměstnavatel, který se hlásí k rovnému zacházení a
nebude své zaměstnance kádrovat kvůli sexuální orientaci nebo jiným diskriminačním
znakům.

Vyslovuji za zastupitelský klub Pirátů také podporu tomu, aby primátorka převzala nad akcí záštitu,
požádá-li o ni organizátor. Akce je v Praze již tradiční a osobně jsme se ji 
podpořili. Podobné akce patří ke koloritu západních metropolí, které svou 
identitu zakládají na tom, že se mohou radovat z rozmanitosti obyvatel, a na
jejich vzájemném mírumilovném soužití.

Rovněž s přihlédnutím k posledním událostem, kdy i Nejvyšší soud Spojených států 
amerických potvrdil právo na sňatek pro osoby stejného pohlaví za základní právo, 
považujeme za správné podpořit myšlenku rovnosti lidí bez ohledu na původ či sexuální orientaci,
jak je zakotvuje Listina základních práv a svobod.

S pozdravem 

---
podpis:
  - Mgr. Bc. Jakub Michálek
  - předseda klubu Pirátů
  - zastupitelstvo hl. m. Prahy
...
