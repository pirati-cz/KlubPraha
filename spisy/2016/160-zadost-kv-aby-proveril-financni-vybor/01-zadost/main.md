---
title:      Návrh usnesení Kontrolního výboru ZHMP
author:
   name:    Jakub Michálek
   phone:   +420 775 978 550
   ds:      
   mail:    jakub.michalek@praha.eu
our:
   name:    Zastupitelský klub Pirátů
   sign:    ZK Pha 160/2016
your:
   role:    
   name:    
      -     Hlavní město Praha
   address:
      -     Mariánské náměstí 2,
      -     110 00, Praha 1
sendby:     mail
style:      letter
---

Vážená paní předsedkyně,

dne 23. 3. 2016 jsem se v souladu s § 51 odst. 3 písm. c) zák. č. 131/2000 Sb. dotázal ředitelky MHMP, JUDr. Martiny Děvěrové na to, kdo nese občanskoprávní odpovědnost za škodu ve výši 5 milionů Kč, která vznikla v hlavnímu městu Praze v roce 2013 (rozhodnutí ÚOHS č. j.: ÚOHS-S364/2011/VZ-4144/2012/, potvrzené rozsudkem KS v Brně ze dne 13. ledna 2015, sp. zn. 62 Af 95/2013-74 i Nejvyšším správním soudem). Tento přípis jsem poslal i panu Ing. Miloslavu Ludvíkovi, a to z toho důvodu, že finanční výbor ZHMP má zákonnou povinnost podle § 78 odst. 4 písm. a) provádět kontrolu hospodaření s majetkem a finančními prostředky hl. m. Prahy.

Pan předseda Ing. Ludvík se nicméně rozhodl tento můj přípis předat svým dopisem ze dne 27. 6. 2015 Vám. Skutečnost, že je zákonnou povinností finančního výboru se zabývat **kontrolou hospodaření s majetkem a finančními prostředky hlavního města Prahy**, sice pan předseda přiznal, nicméně hned zatím odkázal na praxi, která (cit.) „přinesla pro tento výbor jiné úkoly zaměřené především na stanoviska k rozdělování finančních prostředků, resp. úkoly související se sestavováním rozpočtu hl. m. Prahy a rozbory jeho plnění“. Přestože tak zákon o hlavním městě Praze **nařizuje** finančnímu výboru provádět **kontrolu hospodaření s majetkem hl. m. Prahy**, finanční výbor se slovy svého předsedy **odmítl** tímto podnětem zabývat a zcela protiprávně jej postoupil dne 27. 6. 2015 Vám.

Vzhledem k tomu, že v právním státě není možné, aby „praxe“ byla důvodem pro neuplatnění ustanovení zákona, tímto navrhuji, aby Kontrolní výbor na svém nejbližším jednání přijal následující usnesení:

> Kontrolní výbor ZHMP doporučuje Zastupitelstvu hlavního města Prahy uložit Finančnímu výboru ZHMP dodržovat zákon č. 131/2000 Sb., o hlavním městě Praze. Kontrolní výbor ZHMP doporučuje Magistrátu hlavního města Prahy, aby poskytl finančnímu výboru ZHMP veškerou potřebnou součinnost při vykonávání kontroly hospodaření s majetkem a finančními prostředky hlavního města Prahy. 

S pozdravem

---
signature: 
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 103, Praha 3
  - zastupitel hl. m. Prahy
abbr:       jakub
...
