Česká pirátská strana  
krajské sdružení Praha

Výběrové řízení na krajského manažera
========================

Ahoj!

V pražském sdružení Pirátů hledáme **krajského manažera**, který bude mít na starosti administrativu a správu Pirátského centra celkem v rozsahu cca 20 hodin týdně (cca poloviční úvazek). Pokud sympatizuješ s Piráty, líbí se ti zásady průhledného hospodaření a chceš si trochu přivydělat, je tohle pro tebe ideální nabídka.

![Krajské sdružení Praha](https://redmine.pirati.cz/attachments/download/146/pirati-mezinarodni.jpg)

V našem krajském sdružení usilujeme o dobrou atmosféru, otevřené, konstruktivní a férové jednání. Tvým úkolem bude starat se o **byrokracii krajského sdružení a chod Pirátského centra** v Praze na Žižkově tak, abychom se my mohli soustředit na prosazování Pirátského programu. Tvým cílem bude, aby byla byrokracie dobře zdokumentovaná, rychlá, profesionální a vstřícná. 

## Poptávaná činnost

**Úkoly krajského manažera** na regionální úrovni pro předsednictvo krajského sdružení:

* správa členských přihlášek, 
* správa žádostí o proplacení, 
* pomoc s vedením jednání a zápisy,
* přebírání a procesování papírové pošty, správa datové schránky, komunikace s vedením, digitalizace dokumentů,*
* vkládání doručených smluv do registru smluv,*
* spisová služba a správa a údržba fyzického archivu smluv, dokumentů apod.*
* aktualizace webu,
* dokumentace postupů.*

Úkoly označené * budou prováděny též pro republikové předsednictvo, pokud se týkají sídla strany.

**Úkoly správce Pirátského centra** v Pirátském centru, Řehořova 19, Praha 3: 

* údržba centra v reprezentativním stavu včetně správy vybavení a úklidu (lze po dohodě zajistit jako subdodávku),
* prodej triček, knížek a jiných předmětů a vedení skladové evidence,
* zajišťování, vyhledávání a propagace akcí pro veřejnost, správa kalendáře, koordinace přístupů do centra s ohledem na časové dispozice jednotlivých členů s klíči (kdo kdy jak může otevřít a zavřít centrum).

## Nabízíme

* Smlouvu na dobu neurčitou, s odměnou 7 až 8 tis. Kč měsíčně, odměňování nadstandardní kvality
* Telefonní tarif s neomezeným voláním, doplatit si lze i data
* Možnost podílet se na realizaci Pirátského programu
* Práci se zastupiteli, senátory a představiteli strany i širokou a rozmanitou členskou základnou
* Seznámení s moderními technologiemi používanými při fungování Pirátské strany

## Požadujeme

* Filosofické ztotožnění se s [Pirátským programem][program]
* Schopnost naučit se používat [Pirátský redmine][redmine] a [Pirátské fórum][forum] a další technické systémy
* Zkušenosti s administrativou a dobrý písemný projev 
* Časovou flexibilitu a schopnost rychle se dopravit do Pirátského centra 
* Manuální zručnost
* Komunikační dovednosti, svědomitost a slušnost

[program]: https://www.pirati.cz/program/start
[forum]: https://forum.pirati.cz
[redmine]: https://redmine.pirati.cz/

## Zasílání nabídek

V nabídce nám prosím zašli svůj životopis a pokud budeš chtít, případně i motivační dopis, reference a další materiály (abychom mohli posoudit tvoji spolehlivost a zkušenosti s obdobným typem práce). Pokud máš nedejbože záznam v trestním rejstříku, popiš ho a zdůvodni. Podrobnosti o výběrovém řízení si přečti v [pravidlech výběrového řízení](pravidla.md). Pokud máš zájem o upřesnění informací, neváhej se na mne obrátit emailem či telefonicky.

Poptávaná činnost může být dodána jako služba živnostníkem (na IČO) či můžeme na tuto činnost přijmout zaměstnance (DPP, DPČ) – v takovém případě zahrnuje výše avizovaná částka i všechny odvody na straně zadavatele, skutečná částka vyplacená zaměstnanci tedy bude nižší. Na zadání bude sepsán standardní zadávací list podle [podmínek pro placené úkoly](https://github.com/pirati-cz/sablony/blob/master/ukoly/podminky/podminky.md) s vykazováním v systémů [redmine][redmine].

**Nabídku nám prosím zašli do ........... *(bude doplněno do 16 dnů od vyhlášení)*, následující den do 12:00 se ti ozvu ohledně výsledku výběrového řízení nebo dalšího postupu. Nabídku pošli na adresu <jan.louzek@pirati.cz>, kopii potom na <info@pirati.cz>.**

S pozdravem 

Bc. Jan Loužek  
zveřejňovač Pirátů v Praze  
<jan.louzek@pirati.cz>, tel. 608 213 119

----

## Související odkazy

* [Pravidla výběrového řízení](pravidla.md)
* [Schválené usnesení](usneseni.md) 
