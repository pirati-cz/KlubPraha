---
jméno: Pavla Čechová
---

Anotace tisků zastupitelstva
============================

Materiál k 2. kolu výběrového řízení na pozici zveřejňovače/zveřejňovačky zastupitelského klubu Pirátů

A. Vybrané tisky
-----------------
Vybral jsem si tisky R-15617, R-15639, R-15363

B. Anotace tisků
----------------
1. **"Marbes"**
Rada hl. m. Prahy revokovala dohodu o narovnání mezi MHMP a společností Marbes, se kterou má MHMP uzavřenu rámcovou smlouvu na systém Proxio. Dohoda se týkala snížení částky, kterou budou proplaceny sporné faktury. Revokací byla pouze změněna pověřená osoby z „primátora“ na „Odbor informatiky MHMP.“
Předmětem předchozího sporu byly částky, které Marbes fakturoval MHMP. Ten faktury ve výši 14 715 072 Kč odmítl společnosti zaplatit, neboť výše odvedené práce neodpovídala pracovním výkazům, protistrana argumentovala tím, že výkazy převzali pracovníci Informačního odboru MHMP. Znalecký posudek dal zapravdu MHMP, další dva znalecké posudky následovaly až po opravení chyb ve výkazech a vysvětlily, jak k chybě došlo (víkendová práce byla započítána do běžných pracovních dnů).
Ve výsledné dohodě se částka, kterou má MHMP společnosti zaplatit, snížila o 5 496 109 Kč.
Piráti se „kauzou Proxio“ dlouhodobě zabývají a upozornili na vazby lidí blízkým firmě s úředníky Informačního oddělení MHMP. Dohodu patrně budou chtít prověřit a eventuálně znovu revokovat.

2. **„Zveřejňování smluv na webu Pražské vodohospodářské společnosti (PVS)“**
Rada MHMP schválila návrh na zveřejňování smluv na webových stránkách akciové společnosti PVS a.s. Tato akciová společnost je ze 100 % vlastněna hl.m. Prahou a město se pro tento krok rozhodlo v souvislosti se zvyšováním transparentnosti svého hospodaření.
Zveřejňovány budou pouze smlouvy, u kterých to umožňují právní předpisy a ve všech budou odstraňovány osobní údaje, citlivé informace a údaje obsahující obchodní tajemství.
Pro Českou pirátskou stranu je transparentnost hospodaření veřejné správy a s ním související zveřejňování smluv jedním z klíčových témat volebního programu. Zastupitelé se budou zasazovat o to, aby zveřejněny byly smlouvy taky dalších společností vlastněných hl. m. Prahou.

3. **„Zakázky z Odboru informatiky“**
Rada MHMP schválila záměr realizace veřejné zakázky „Zpracování dokumentu předimplementačí studie,“ „Rozšíření počtu uživatelů systému“, „Instalační, aktivační práce pro rozšíření počtu uživatelů systému“, „Dodávka HW, SW“, „Instalační práce pro dodávku HW, SW“ a zároveň pro tyto účely schválila úpravu rozpočtu. Zároveň rozhodla o zahájení zadávacího řízení. Na základě rámcové smlouvy s firmou CCA Group byla tato vyzvána ke zpracování nabídky.
Jde o plnění požadavků Městské policie, která potřebuje zvýšit počet uživatelů informačního systému a zároveň zpřístupnit potřebná data strážníkům přímo v terénu. 
Česká pirátská strana slíbila ve svém programu, že vyřeší Opencard a zavede svobodný SW. Tato VZ může nést podobná úskalí jako Opencard, proto by Piráti měli na zakázku dohlédnout (licenční podmínky, kontrola nad vlastnictvím zdrojového kódu apod.)..

C. Stanovisko
-------------

**NÁVRH STANOVISKA K USNESENÍ O „ZVEŘEJŃOVÁNÍ SMLUV NA WEBU PRAŽSKÉ VODOHOSPODÁŘSKÉ SPOLEČNOSTI, A.S.**
Česká pirátská strana přivítala ustanovení, které PVS ukládá povinnost uveřejňovat uzavřené smlouvy, a to s výjimkou těch, které obsahují citlivé informace či obchodní tajemství.
Pro Českou pirátskou stranu je transparentnost hospodaření MHMP prioritou a usiluje o to, aby se povinnost uveřejňování všech smluv, kromě těch, u kterých zveřejnění zapovídá platný zákon o svobodném přístupu k informacím.
Tempo, kterým ke změnám dochází, ale nepovažuje za dostatečně rychlé a požadujeme, aby k jeho zrychlení Rada hl. m. Prahy přijala patřičné kroky.
Zastupitelé České pirátské strany na MHMP proto navrhují:
a/ Stanovit termín, do kterého povinnost zveřejňování smluv bude platit pro všechny městské společnosti. Česká pirátská strana navrhuje termín 31. 1. 2015
b/ Trváme na tom, aby všechny městské společnosti měly transparentní účet, na kterém budou dohledatelné veškeré vynaložené peníze
c/ Vzhledem ke skutečnosti, že prostředí v městských akciových společnostech v minulosti nahrávalo korupčnímu jednání, požadujeme, aby v dozorčích orgánech městských společností nezasedali pouze zástupci koaličních stran, ale také odborníci a zástupci opozice

---

Souhlasím se zveřejněním tohoto dokumentu včetně mého jména na internetových stránkách zastupitelského klubu a s jejich dalším užitím.
