Záměr zřídit funkci asistenta republikového předsednictva
========================

*Toto je projektový záměr, který předsednictvo krajského sdružení Pirátů v Praze a republikové předsednictvo předkládají krajskému fóru Pirátů v Praze a republikovému výboru.*

Shrnutí
-------

V rámci profesionalizace aparátu strany navrhujeme provést výběrové řízení na **Pirátského asistenta republikového předsednictva** a podepsat s ním smlouvu na poloviční úvazek. Maximální odměna asistenta bude 11 tis. Kč měsíčně.

Asistent bude odpovědný republikovému předsednictvu.

Přílohy:

* [Inzerát na krajského manažera](README.md)
* [Pravidla výběrového řízení](pravidla.md)
* [Podmínky pro placené úkoly](https://github.com/pirati-cz/sablony/blob/4b07ba675434ee634c527909d537122264cc712e/ukoly/podminky/podminky.md)

Potřeba projektu
--------------

Rozpočet projektu
-----------------

Roční náklady činí 104 tis. Kč (z rozpočtu administrativního odboru Pirátské strany) při měsíční smluvní odměně cca 6 tis. Kč v pevné složce a až 5 tis. Kč úkolové odměny (odhadována střední částka 2600 Kč). Jde tedy o stejný systém odměňování podobný jako u celopražských Pirátských zastupitelů. 

Dopad na rozpočet 2016:

V roce 2016 při předpokladu nástupu k 1. 9. 2016 jde o částku cca 35 tis. Kč, která bude hrazena primárně z rozpočtu administrativního odboru Pirátské strany. V prvním roce tedy nebudou vyčerpány všechny rozpočtené prostředky z kapitoly republikového předsednictva z důvodu zpoždění záměru. Při celoroční činnosti asistenta republikového předsednictva se potom bude jednat o částku z tabulky, uvedené níže:

Položka | Částka (tis. Kč)
--- | ----:
**Náklady celkem**  | **104**
– smluvní odměna asistenta republikového předsednictva	|	  104
**Financování** | **104**
– rozpočet administrativního odboru Pirátské strany, pol. [212600003][aodbor] |	104

[aodbor]: https://www.pirati.cz/fo/hospodareni2016/rozpocty/strana/212600003

Dlouhodobý výhled:

Očekáváme, že asistent bude pro Piráty pracovat dlouhodobě, přičemž na jeho odměnu jsou vyhrazeny prostředky v odpovídající položce rozpočtu administrativního odboru.

Z hlediska vnitrostranických předpisů jde o jeden záměr v rozpočtové jednotce Česká pirátská strana ([§ 10 pravidel hospodaření][prah]).

Harmonogram projektu
--------------------

* První týden – připomínkování podmínek výběrového řízení zakonečné potvrzením finální verze
* Druhý týden – schvalování v příslušných orgánech
* Třetí a čtvrtý týden – lhůtě pro přihlašování
* Pátý týden – Hodnocení

Výběrové řízení proběhne a smlouva bude uzavřena nejpozději do 1 měsíce od schválení usnesení všemi orgány.

Hodnotící komise
----------------

Zadavatelem bude republikové předsednictvo, které bude po formální stránce zastupovat Jan Loužek. Hodnotící komise výběrového řízení bude fungovat ve složení 

* Vojtěch Pikal (člen republikového předsednictva).
* Jakub Michálek (předseda zastupitelského klubu, za krajské sdružení Praha), 
* Bára Hrůzová (členka personálního odboru, za personální odbor a republikové předsednictvo) a 

V případě potřeby pověří na žádost zástupce zadavatele náhradníka člena hodnotící komise ten, za koho je daný člen delegován.

Schvalování záměru
------------------

### Celostátní úroveň

#### Návrh usnesení republikového předsednictva

Republikové předsednictvo

1. **souhlasí** s projektem na výběr asistenta republikového předsednictva
2. **souhlasí** s náklady na tento záměr z celostátního rozpočtu do 104 tis. Kč ročně,
3. **ukládá** místopředsedovi Vojtěchu Pikalovi předložit projekt republikovému výboru k projednání bezodkladně po schválení tohoto usnesení, a dále *pro případ schválení*:
4. **souhlasí** s použitím zvláštních [pravidel výběrového řízení](pravidla.md),
5. **jmenuje** odborným zástupcem republikového předsednictva v hodnotící komisi členku personálního odboru Báru Hrůzovou,
6. **pověřuje** dočasně uzavřením smlouvy, podáváním žádostí o proplacení a kontrolou předsedu krajského sdružení Praha.

#### Návrh usnesení republikového výboru

Republikový výbor

1. **bere na vědomí** projekt na výběr asistenta republikového předsednictva
2. **souhlasí** se záměrem zřídit funkci asistenta republikového předsednictva
3. **souhlasí** s náklady na tento záměr ve výši 104 tis. Kč ročně,
4. **ukládá** administrativnímu odboru v rámci tohoto výběrového řízení plnit úkoly nadřízeného orgánu ve výběrovém řízení.

### Krajská úroveň

#### Návrh usnesení krajského předsednictva

Předsednictvo krajského sdružení Praha

1. **souhlasí** s projektem na výběr asistenta republikového předsednictva včetně jeho příloh,
2. **ukládá** předsedovi krajského sdružení předložit projekt krajskému fóru k projednání bezodkladně po schválení tohoto usnesení, a dále *pro případ schválení*:
3. **ukládá** předsedsedovi krajského sdružení zajistit výběrové řízení, podepsat smlouvu, předkládat krajskému předsednictvu každý měsíc návrh na schválení odměny k odsouhlasení, dokud tuto pravomoc nepřevezme republikové předsednictvo, a jinak realizovat schválený projekt,
4. **jmenuje** zástupce zadavatele Bc. Jana Loužka, zveřejňovače klubu Pirátů v ZHMP,
5. **jmenuje** hodnotící komisi ve složení Jakub Michálek, Bára Hrůzová a Vojtěch Pikal

Ve jmenované hodnotící komisi by měli být podle [§ 6 odst. 2 pravidel hospodaření](https://www.pirati.cz/rules/prah#vyberova_rizeni) aspoň 3 odborníci, což je splněno, neboť všichni jmenovaní jsou ve své oblasti činnosti odborně způsobilí.

#### Návrh usnesení krajského fóra

Krajské fórum Praha

1. **bere na vědomí** projekt na výběr asistenta republikového předsednictva včetně jeho příloh,
2. **souhlasí** se záměrem zřídit funkci asistenta republikového předsednictva a
3. **souhlasí** s náklady na tento záměr ve výši 104 tis. Kč ročně.

---

Zpracovatel:

* Jakub Michálek, zastupitel Pirátů v Zastupitelstvu hl. m. Prahy

Předkladatel a kontrolor:

Ondřej Profant, předseda krajského sdružení Pirátů Praha
