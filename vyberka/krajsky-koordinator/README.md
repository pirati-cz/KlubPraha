Česká pirátská strana  

**VÝBĚROVÉ ŘÍZENÍ BYLO VYHLÁŠENO DNE 9. 11. 2016**

Výběrové řízení na krajského koordinátora
========================

Ahoj!

V Pirátské straně hledáme **krajského koordinátora**, tedy člověka, který bude pomáhat krajskému sdružení zvládat práci s  
dobrovolníky, akce, finance a administrativu, bude přebírat pokyny z celostátního vedení a reportovat mu. 

Jeho hlavním úkolem bude, aby krajské sdružení nabíralo a zapojovalo nové dobrovolníky, navázalo spolupráci 
se sympatizujícími lokálními subjekty, sestavilo kvalitní a plné krajské kandidátky pro volby do Parlamentu a aktivně se 
podílelo na celostátní kampani Pirátů, nyní zejména do Poslanecké sněmovny, a to zejména pořádáním kontaktní kampaně.
Pokud sympatizuješ s Piráty a zároveň si chceš i trochu přivydělat, je tohle pro tebe ta pravá nabídka. 

## Poptávaná činnost:

* práce s dobrovolníky a pořádání akcí: vedení krajské evidence dobrovolníků, plánování krajské části volební kampaně, zajištění lidí a materiálů na svolané akce (schůze a zejména akce v kampani), oslovování vybraných vhodných kontaktů s nabídkou většího zapojení či členství, rychlé odpovídání na žádosti o členství a kontaktování zájemců, vytipování subjektů a osob vhodných ke spolupráci (lokální politická hnutí, podniky, spolky apod.)
* finance: pomoc krajskému předsednictvu s přípravou krajského rozpočtu, fyzická archivace dokladů, podávání a proplácení drobných žádostí o proplacení z krajského účtu (bude nutné podepsat dohodu o hmotné odpovědnosti za prostředky na účtu)
* administrativa krajského vedení: zábory a domluvení propagace, svolávání jednání a zápisy, správa podatelny, jednoduché rešerše, správa spisové služby, vedení registrů, pomoc s okrskovými volebními komisemi, evidence a zjišťování stavu úkolů, úkoly zmocněnce apod., 
* případně další věci dle dohody a schopností podle úkolů od celostátního vedení a krajského předsednictva
* Pirátská strana si vysoce cení dobrovolnické práce, očekává se, že výše uvedené úkoly budou ve velké míře delegovány na dobrovolníky a koordinátor je bude koordinovat
* předpokládaný rozsah činnosti je cca 20 hodin týdně (cca poloviční úvazek), ale může být navýšen v předvolebním období až na 40 hodin práce týdně

## Nabízíme:

* smlouvu na dobu neurčitou, s odměnou 9 tis. Kč měsíčně za výše uvedený počet odpracovaných hodin, plus až 5 tis. Kč měsíčně odměna dle kvality a náročnosti splněných úkolů,
* možnost bezprostředně se podílet na realizaci Pirátského programu a na největší kampani Pirátů v historii,
* práce ve skvělém kolektivu předních osobností Pirátů v České republice,
* seznámení s moderními technologiemi používanými při fungování Pirátské strany, školení ke všem výše uvedeným činnostem je součástí smlouvy
* neomezený telefonní tarif s internetem

## Požadujeme:

* filosofické ztotožnění se s [Pirátským programem][program] a jeho dobrá znalost, 
* vysoká loajalitu k Pirátské straně jako organizaci, zodpovědnost při nakládání s penězi, dodržování bezpečnostních pravidel a mlčenlivost ohledně důvěrných informací,
* závazek pracovat pro Piráty aspoň do konce října 2017 (parlamentní volby), případně za sebe najít a na vlastní náklady zaučit náhradu,
* znalost kancelářských balíků a google tabulek, schopnost naučit se používat [Pirátský redmine][redmine] a [Pirátské fórum][forum] a další technické systémy,
* vynikající komunikační dovednosti i po telefonu, reprezentativní a příjemné vystupování, systematičnost, samostatnost, emoční stabilita a pracovitost, dobrý písemný projev,
* časová flexibilita (aktivity mají často nárazový charakter v časovém tlaku) a mobilita (školení budou v Praze),
* schopnost plánování, samostatnost a svědomitost,
* osobní zkušenost s dobrovolnickou prací v libovolné podobě je výhodou,
* nabídka je otevřená pro lidi vyskytující se na území daného kraje,
* nástup nejpozději dvou měsíců ode dne vyhlášení výběrového řízení

Výhodou jsou: schopnost pracovat v březnu až říjnu 2017 další čas (např. i 40 hodin týdně a více), zkušenosti s vlastním dobrovolnictvím, řidičský průkaz skupiny B, znalost angličtiny, zkušenosti s dobrovolnictvím

Podmínkou uzavření smlouvy je, aby daná osoba ještě neměla s Českou pirátskou stranou uzavřenou smlouvu s očekávaným rozsahem práce 20 hodin týdně a více (tj. aby v celku všechny smlouvy nepřesáhly 40 hodin týdně). 

[program]: https://www.pirati.cz/program/start
[forum]: https://forum.pirati.cz
[redmine]: https://redmine.pirati.cz/

## Zasílání nabídek

V nabídce nám prosím zašli v jednom PDF dokumentu následující materiály: 

1. krátký motivační dopis včetně uvedení informace, ve kterém kraji chcete působit,
2. svůj životopis včetně referencí,
3. sepište návrh organizace akce s dobrovolníky v daném kraji, která získá příznivce či voliče, včetně rozpočtu max. 10 tis. Kč, a praktického popisu uspořádání krok za krokem (např. Pirátská párty 17. listopadu), akci zrealizujte a sepište zprávu s obrázky a odkazy (max 3 normostrany).

K uspořádání akce: Akci připravte po dohodě s příslušným krajským předsednictvem (a klidně s využitím předem odsouhlasených zdrojů Pirátů, kontaktujte krajské předsednictvo). Termín a místo konání akce prosím zkonzultujte s někým z krajského předsednictva (schopnost ho kontaktovat je součástí úkolu :-), zapamatujte si to a v případě problémů doporučte zlepšení ve svém motivačním dopise. Krajské předsednictvo může v případě blízkých sousedních akcí ve stejném čase doporučit posun místa akce, aby byl region vyváženě pokryt. Akci zpropagujte na facebooku, mezi lidmi i v ulicích, vymyslete atraktivní program a formát, pozvěte lidi mimo Piráty, uspořádejte a zdokumentujte fotkami v události na facebooku - doporučeno je zorganizovat akci v rámci celorepublikové akce 17. listopadu ideálně v oblasti kraje, kde dosud nikdo nepůsobí, ale měli jsme tam dobré výsledky (viz [příklad z roku 2012](https://www.pirati.cz/tiskove-zpravy/17._listopad_-_bud_pirat) a aktuální informace na webu strany a [výsledky voleb dle okrsků](https://interaktivni.rozhlas.cz/krajske-volby-v-okrscich/)). 

Z výše uvedených dokumentů by měly být patrné zejména zkušenosti z práce s lidmi, zodpovědnost při nakládání s penězi, schopnost práce s administrativou, práce s technickými systémy (preferujeme ty svobodné), plánování, příp. zkušenosti s dobrovolnictvím. V nabídce by měl být dostatek informací, aby komise mohla ohodnotit všechna kritéria (viz níže).


[plan]: https://redmine.pirati.cz/projects/senat/roadmap

Rizikové faktory: Pokud máš nedejbože záznam v trestním rejstříku, jsi trestně stíhán nebo pokud je na tebe vyhlášena exekuce či insolvence, popiš to a zdůvodni. Nejde automaticky o skutečnost, která by znemožňovala ve výběrovém řízení úspět. Tuto podmínku požadujeme kvůli tomu, že člověk na dané pozici bude nakládat s penězi na našem bankovním účtu. Podrobnosti o výběrovém řízení si přečti v [pravidlech výběrového řízení](pravidla.md). 

Poptávaná činnost může být dodána jako služba živnostníkem (na IČO) či můžeme na tuto činnost přijmout zaměstnance (DPP, DPČ) – v takovém případě zahrnuje výše avizovaná částka i všechny odvody na straně zadavatele, skutečná částka vyplacená zaměstnanci tedy bude nižší. Na zadání bude sepsán standardní zadávací list podle [podmínek pro placené úkoly](https://www.pirati.cz/rules/ppu) s vykazováním v systémů [redmine][redmine].

**Nabídku nám prosím zašli do 20. 11. 2016, do tří dnů se ti ozveme ohledně výsledku výběrového řízení nebo dalšího postupu. Pohovory s pozvanými uchazeči budou v období 22.-25. 11. 2016.  Nabídku pošli e-mailem na adresu zadavatele (viz níže). Kopii potom na <vyberka@pirati.cz>. Do předmětu e-mailu prosím napiš Výběrové řízení na koordinátora - vybraný kraj.**

Výběrová řízení se vypisují pro následující kraje, jako adresu zadavatele vyberte příslušný e-mail. Stejně tak můžete příslušného předsedu kontaktovat ohledně synchronizace akcí:

Oblast | kontaktní osoba
----   | -------------
Praha + Středočeský kraj | Ondřej Profant - krajský předseda, ondrej.profant@pirati.cz, tel. šest-07 580 015, Lenka Kozlová - krajská předsedkyně, lenka.kozlova@pirati.cz, tel. šest-03 497 753
Moravskoslezský kraj | Jiří Demel - krajský předseda, jiri.demel@pirati.cz, tel. sedm-31 417 618
Karlovarský kraj | Petr Třešňák - krajský předseda, petr.tresnak@pirati.cz, tel. šest-06 675 294 nebo sedm-25 648 489
Pardubický kraj | Pavel Štěpánek - krajský předseda, pavel.stepanek@pirati.cz, tel. šest-08 879 077
Liberecký kraj | Ondřej Kolek - krajský předseda, ondrej.kolek@pirati.cz, tel. sedm-24 730 461
Jihočeský kraj | Lukáš Kolařík - krajský předseda, lukas.kolarik@pirati.cz, tel. šest-08 174 284 
Královéhradecký kraj | Stanislav Štipl - krajský předseda, stanislav.stipl@pirati.cz, tel. sedm-77 046 416
Ústecký kraj | František Navrkal - krajský předseda, frantisek.navrkal@pirati.cz, tel. sedm-36 662 723 
Jihomoravský + Zlínský kraj | Róbert Čuma - krajský předseda, robert.cuma@pirati.cz, tel. sedm-74 281 317 
Olomoucký kraj | Martin Šmída - člen republikového předsednictva, martin.smida@pirati.cz, tel sedm-21 661 311
Plzeňský kraj | Lukáš Bartoň - krajský přdseda, lukas.barton@pirati.cz, tel. sedm-23 199 594
Vysočina | Bára Hradečná - personální odbor, barbora.hradecna@pirati.cz, tel. sedm-24 828 362

Krajská sdružení se mohou v průběhu výběrového řízení i po termínu pro zasílání nabídek rozhodnout, že svá výběrová řízení spojí do jednoho, jehož účastníky budou všichni přihlášení uchazeči. 

## Hodnocení nabídek

V prvním kole proběhne kontrola, zda uchazeč splňuje požadavky. Ve druhém kole bude hodnotící komise hodnotit na základě pohovoru a všech jiných zdrojů následující kritéria:

Kritérium | počet bodů
--------- | ---------:
Celkový dojem | 20
Pořádání akcí a práce s lidmi | 30
Vlastní realizovaná aktivita k prosazení Pirátského programu | 10
Zkušenosti s administrativou | 10
Písemný projev | 10 
Práce s technickými systémy  | 10
Výše uvedené výhody  | 10
----

## Související odkazy

* [Pravidla výběrového řízení](pravidla.md)
* [Schválené usnesení](usneseni.md) 
